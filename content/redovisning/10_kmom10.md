---
---
Redovisning kmom10
=========================

####Allmänt
Till sist dags att avsluta denna kurs som jag påbörjade hösten 2018. Jag gjorde allt till kmom06 utan problem då, men sedan hände en massa saker som gjorde att jag fick skippa projektet. När jag skulle göra klart nu så han jag inte med i tid för det var jobbigare att komma tillbaka än jag trott. Fick repetera mycket av kursen innan jag kunde starta projektet.

####Uppdrag 1: Analys aktuell webbplatsdesign
Först gjorde jag en sökning på internet för att se vad som andra anser vara de aktuella designtrenderna. Jag valde ut ett antal trender som verkade vara de förhärskande. Sedan valde jag ut tre svenska webbyråer och tittade på hur mycket dessa hade anammat av de rådande trenderna på sina egna webbplatser.

Jag tittade också på om det fanns andra tydliga designprinciper på de svenska webbplatserna. Samt skillnader/likheter dem emellan.

####Uppdrag 3: Webbplats

Jag valde att göra en hemsida åt Bew Gorp. Helt med tanke på att jag ska kunna bygga vidare på den till min egen i framtiden när jag startar företag. Jag valde att utgå från min redovisa sida som grund för att minimera risken för strul. Jag rensade bort allt innehåll och alla sidor som inte behövdes samt alla teman utom ett. Allt fungerade direkt så det kändes som ett smart drag att kopiera och återanvända.

Header och footer är lika på alla tre sidorna, och jag har valt att ha responsiva menyn åtkomlig även på en bred datorskärm. Temaväljaren är bara åtkomlig från den responsiva menyn, men jag har också gjort länkar från about-sidan där man direkt kan ladda om sidan med en annan style.

Headern har jag gjort med absolute position samt transparant bakgrund. Det gör att flash-bilden täcker sidan ända från toppen och att texten inklusive logon syns ovanpå bilden. Det blev snyggt och stilrent tycker jag. Det fungerar dock inte så bra på bloggsidan eftersom jag har en annan flashbild där så bloggen fick en header med blå bakgrund.

Förstasidan har två kolumner men jag gjorde sidebar-right lite bredare och main lite smalare än me/redovisa för att få plats med ett kontaktformulär i sidebar-right. Jag har också använt region-after-main på första sidan och där lagt in 6 div-element med hjälp av flexbox. Det gör att jag kan ändra ordningen på dom när skärmen krymper så att jag alltid får en textruta följd av en bildruta.

About-sidan har jag gjort enklast möjlig, med bara en kolumn. Bloggen är gjort på samma sätt som på me/redovisa men jag har lagt innehållsförteckningen till vänster i stället för höger. Tyckte det blev bättre på en mobil så, för då kommer innehållsförteckningen före de olika blogg posterna.

####Uppdrag 4: Tema

Mitt tema är tänkt att förmedla känslan av att Bew är en duktig och seriös webbutvecklare som man kan lita på. Jag hade redan bestämt att jag skulle ha en stor bild på första sidan, eftersom det verkar populärt nu har jag upptäckt när jag surfat runt under kursen. Efter att ha letat ett (långt) tag så fastnade jag för bilden med träbron och det öppna landskapet. Jag tyckte den var fin och förmedlade rätt känsla.

Jag lät den blåa färgen på himlen styra mitt färgschema och med hjälp av Palettons färghjul och med himlen som primärfärg så valde jag ett monokromt schema med en komplementfärg som blev orange.

När det gäller typografin så ville jag ha sans seriffer enbart och inte mer är två olika fonter hade jag tänkt. Jag letade på Google fonts efter sådana som såg bra ut och sedan testade jag ca 15 olika genom att i "inspect elements" byta mellan dom och se vilka som fungerade bäst. Det slutade med "Montserrat" för brödtexten och "Source Sans Pro" för rubriker och menyn. Logotexten fick en egen helt annorlunda font, "Rye".

Det orangea horisontella strecket som jag använder som avskiljare mellan regioner är egentligen ett blockelement med 100% bredd och 2 pixlar höjd som har en linjär gradient som bakgrundsfärg. Den är utlagd med en ::after selector efter inner-wrap elementet.

####Uppdrag 5: Alternativt tema

Mitt alternativa tema är mörkt och mer dramatiskt, samt innehåller element av rörelse.
Jag valde ett akromatiskt färgschema med en orange accentfärg, samma färg som loggan har. Jag bytte också ut flashbilden mot en svartvit bild med mer dramatik. Jag hittade inget sätt att ändra flashbilderna genom content filerna i ramverket så jag gjorde dem som bakgrundsbilder i CSS i stället.

Jag beslöt att inte ändra typografin och inte heller layouten i detta tema. Den akromatiska färgpaletten och de nya svartvita bilderna gör att temat känns markant förändrat ändå från grundtemat.

Jag hittade inget sätt att med ramverket konfigurera så att ett menyval blir "selected", och därmed enkelt kunna styla vilken sida man är på. I stället använde jag body klasserna för routen för att få till denna effekt. Lite mer CSS, men funkar bra.
Strecket under valt menyval är gjord på samma sätt det horisontella strecket, alltså med en ::after selector, men har också en transition som gör att det ser ut att växa fram när man hovrar över.

####Allmänt om projektet

Det var ett bra projekt, speciellt att man kände att man gjorde något som man skulle kunna ha nytta av sedan när man gör en egen webbplats. Jag hade dock stora problem att komma ihåg kmom01-06 eftersom jag gjorde dessa 2018 så jag fick lägga mycket tid på att repetera hur ramverket fungerar och komma in i tänket med designprinciper och designelement igen.

Mitt problem  är helt enkelt att jag inte är så bra på design, och jag tycker inte heller att det är kul. Jag lägger väldigt mycket tid på att fundera på hur designen ska se ut och att välja bilder. Sedan är det inget större problem att koda ihop det hela.

Det var helt klart ett bra och rimligt projekt, som sammanfattade det mesta av det vi lärt oss i kursen.

####Tankar om kursen

Kursen var bra, men för mig var det den klart jobbigaste hittills. Jag är inte bra på design och tycker inte det är kul. Jag förstår dock så klart att jag behöver ha en del kunskaper i design om jag ska bli en bra webbprogrammerare.

Kursen har varit nyttig för mig och jag kommer ofta på mig att tänka design när jag tittar på hemsidor eller är ute på stan, så det har fastnat en del i alla fall.

Lärarna och materialet har varit mycket bra som vanligt och jag kommer inte på några förslag till förbättring. Jag är mycket nöjd och skulle absolut rekommendera denna kurs. Jag ger den betyg 8 av 10.
