---
---
Redovisning kmom01
=========================

Det var väldigt svårt, men intressant och lärorikt, att styla med CSS från grunden för en befintlig webbplats utan style. Tidigare har jag alltid utvecklat parallellt, d.v.s. lite html och sedan stylat det, o.s.v. Största svårigheten var att förstå vilka klasser man skulle styla på nu när det var div:ar i div:ar i en massa nivåer, och varje div hade flera klasser satta.

Det finns mycket kvar att styla. Jag har fokuserat på att få "Hem" och "Om" att se bra ut, samt att redovisningen är läsbar. Jag förstod det som att det räckte så i detta kursmoment.

Jag är inte alls van att jobba med ramverk sedan tidigare. Det enda jag tittat på är bootstrap som ingick i en mindre webbkurs som jag gick för 2 år sedan. Jag har dock inte använt det sedan dess.

Jag är ju rätt ny i detta med webbdesign så några förutfattade meningar känner jag inte att jag har. Däremot som en mångårig användare av webbplatser/tjänster på både mobil och dator så anser jag att det är väldigt viktigt att man designar så det funkar bra även på mobiler. Det behöver inte vara så snyggt på en mobil, men det behöver vara användbart. Man måste kunna söka och läsa information på ett enkelt sätt och även kunna mata in information på ett enkelt sätt.

Det var många nya verktyg att bekanta sig med i detta kursmoment. XAMPP och PHP hade jag sedan förra kursen, men jag behövde uppdatera till PHP 7.2. Resterande var nya, och instruktionerna var bra så jag stötte bara på ett litet problem. Nämligen att jag hade PHP 7.2.x i XAMPP, men PHP 7.1.x i Cygwin. Det visade sig att jag hade en PHP installation i /usr/bin i Cygwin också och den lyckades jag inte uppdatera. Eftersom båda låg i pathen så bytte jag bara namn på 7.1 versionen så att Cygwin hittade den 7.2 version som låg i XAMPP. Därmed fick jag PHP 7.2 även i terminalen.

Min TIL för detta kursmoment var Markdown. Väldigt trevligt och läsbart format för löpande text. Extra bra att man kunde blanda med html taggar också vid behov.
