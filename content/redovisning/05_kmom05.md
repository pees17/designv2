---
---
Redovisning kmom05
=========================

Jag fick feed-backen på kmom04 att ta ut svängarna lite mer, vilket jag nu har gjort på min bloggsida. Fonten är genomgående "Comic Sans MS" på både rubriker och all text. Jag har också lagt till lite röd färg när man hovrar över länkar. Jag gjorde också extrauppgiften med olika flash-bilder.

Den undersökning av webbplatsers laddningstid som jag gjorde, visade på att alla tre platserna hade likartad karakteristik. Det var svårt att hitta några lågt hängande frukter utan alla skulle behöva jobba med sin filhantering (det var många hämtningar) och sin bildhantering (det var mycket bilder).

Cimage var väldigt trevligt att jobba med. Man sparar verkligen mycket tid jämfört med att själv sitta och redigera varje bild i något program. Själv så brukar jag använda Gimp numera men har även använt Photoshop.

@desinax/figure var också lätt att jobba med och i kombination med Cimage så blir det ett väldigt kraftfullt verktyg. Vissa saker var dock lite besvärliga, speciellt responsiva delarna. Jag skulle vilja ha flexiblare hantering av responsivitet, t.ex. att kunna ange .wxx, där xx är mellan 1-100 och inte några fasta gränser. Jag skulle också vilja kunna välja så att bilden inte fyller upp hela bredden på skärmen när man går under brytpunkten. Är det en liten bild som förstoras upp mycket så blir det inte snyggt.

Bilder för webben är ett svårt men viktigt område när det gäller att utveckla en webbplats. Det är risker med bilder för om man inte har koll på vad man gör kan det bli hur fel som helst, med långa laddningstider eller konstigt utseende på olika skärmar. Givet detta så tycker jag att man ska vara helt säker på att bilden behövs, att den verkligen tillför något viktigt, innan man tar in den. När man sedan väl har bestämt det så ska man se till så att det görs på ett bra sätt.

Min TIL för detta kmom var "art direction" med `<picture>` taggen. Det har jag aldrig sett tidigare och jag använde det i ett av mina blogginlägg.
