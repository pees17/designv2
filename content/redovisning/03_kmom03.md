---
---
Redovisning kmom03
=========================

Jag trodde först att det skulle bli hämmande att styras av den vertikala gridden, men när jag väl hade förstått hur den fungerar så underlättade den jobbet. Det var skönt att slippa laborera med marginaler och padding för varje element och i stället låta ramverket sköta detaljerna.

Det enda problemet var att jag fick en liten scroll i sidled som jag jobbade jättemycket med, men inte lyckades få bort helt. Såg sedan att flera haft problem och jag provade tipsen i forumet från mos och Emil men det lyckades inte helt få bort problemet. Fick fortfarande problemet i ett litet spann mellan ca 1080 och 1120 pixlars bredd på fönstret. Till sist så satte jag 'overflow-x: hidden' på .wrap-all och det löste problemet. Jag kunde då också ta bort de andra fixarna. Det känns som en säker lösning. Vill man ha x-scroll på något element senare så får man slå på det på det elementet tänker jag.

Den horisontella gridden var betydligt enklare att jobba med. Det krävdes bara några smärre marginaljusteringar på några få ställen får att min sida skulle aligna perfekt. Det kan nog vara bra att ha gridden nu i början som ett stöd, men sedan när man blir mer erfaren så tror jag att man får till typografin rätt enkelt även utan gridden. Bara man har koll på magiska numret.

Jag la inte ner så mycket jobb på att välja font. Radavstånd på 1.5 tycker jag är snyggt så det tog jag. Sedan vill jag inte blanda för många olika fonter så jag behöll som i ramverket en font för headings och en för body. Sedan testade jag de olika font-familjerna som var definierade i ramverket och valde två som jag tyckte om helt enkelt. Jag såg till så att det blev en serif font för headings och sans-serif för bodyn. Det tycker jag ser bäst ut.

Om bootstrap räknas som en gridbaserad layoutteknik så har jag provat på det i en kurs för 2 år sedan. Kommer dock inte ihåg så mycket och har inte använt det sedan dess.

Att jobba med LESS och moduler känns fortsatt mycket bra. Det gäller bara att komma ihåg att kompilera om efter varje ändring. Återanvändningen var inte så bra. Vad gäller mina egna less-module, d.v.s. base, layout och responsive, så behövde jag skapa nya moduler för att inte förstöra bakåtkompabiliteten.

Responsiviteten för min webbplats fungerar väldigt bra vad jag kan se. Att styla med vertikala gridden underlättade helt klart att få till responsiviteten. Jag kan scrolla ned till 250 pixlars bredd utan att något går sönder eller information försvinner. Det som krävdes mest jobb att få till bra var loggan och toppmenyn.

Min TIL för detta moment är nog att inte sitta och grotta för länge själv med ett problem. Jag syftar på min lilla scroll i sidled som jag trodde att jag själv hade förorsakat. Satt säker en halv dag innan jag kollade på forumet och såg att andra hade problem. Testade sedan även att använda dbwebb temat och samma problem finns ju där med. Nästa TIL var då att det lönar sig att hitta enkla lösningar, som att sätt 'overflow-x: hidden' t.ex.
