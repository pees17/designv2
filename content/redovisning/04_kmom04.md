---
---
Redovisning kmom04
=========================
När det gäller uppgiften att utvärdera webbplatsers färgval och känslan de signalerar så var det svårt. Jag hade svårt att hitta ett genomtänkt tema för två av de tre platserna. Dessa två hade dessutom mycket annonser, och så här i efterhand så ångrar jag att jag tog webbplatser med mycket annonser.

**Minimalistiskt tema:** Detta schema är verkligen enkelt. Inga färger och enkel typografi. Jag valde ett akromatiskt färgschema. Helt vit bakgrund och nästan svart text, samt gråskala på andra element. Det enda som har färg är externa länkar som har sina default färger. Hela sidan har samma font och det är serif.

**Colorful tema:** Här ville jag ha flera färger, men ändå inte för skrikigt. Jag valde den lite bleka blåfärgen som jag har i loggan till grundfärg och använde sedan Paletton för att ta fram ett triadiskt färgschema. Sekundärfärgerna blev då en gulaktig och en som går i cerise/rosa.

Jag valde en ljusare ton av den gula till bakgrundsfärg på bodyn. Grundfärgen fick komma fram i logo texten, när man hovrar över menyvalen samt på breadcrumb och next/previous. För att få lite stuns i färgerna så fick footern en mörkare ton av grundfärgen som bakgrundsfärg och då fick jag göra texten vit för att få kontrast. Grundfärgen finns också på texten i den responsiva menyn.

Den cerise/rosa färgen använde jag väldigt sparsamt. Finns bara på en del boarders samt för att markera aktivt val på sidorna med innehållsförteckning.
Fonterna behöll jag från kmom03. Det är Cambrio (serif) för headings och Verdana (sans-serif) för resten. Tyckte det ser bra ut och fann ingen anledning att ändra.

**Dark tema:** Här hade jag först tänkt att köra samma färgschema som i Colorful men på mörk bakgrund. Men det blev inte snyggt, så jag beslutade att bara återanvända den cerise/rosa färgen som jag inte använde så mycket i Colorful och göra ett akromatiskt färgschema, med cerise/rosa som accentfärg.

All bakgrund är helt svart och texten är cerise/rosa. Även breadcrumb och next/previous länkarna har denna färg. För att bryta av lite så valde jag att göra vit text i footern. Den blåa/violetta färgen i externa länkarna funkade inte så bra på svart botten, så de är också vita.

Grått används för att markera aktivt val på sidorna med innehållsförteckning. Jag behöll samma fonter som i Colorful, tyckte de funkade lika bra i Dark.

Jag lade ner en del jobb i början på att skapa ett bastema, kmom04. Jag gjorde först om så att alla färger som jag kunde tänka mig att ändra gjordes till variabler och även alla fonter. Jag fick då ändra i en del äldre less moduler och sedan testa att jag inte förstörde något tidigare tema. När jag var klar hade jag ett kmom04 tema som såg ut exakt som det i kmom03, men med mer variabler. Jag gjorde kmom04 till mitt standard tema.

De tre nya temana skapades sedan genom att jag importerade kmom04.less i respektive ny fil, och gjorde sedan de förändringar som behövdes och det var mestadels bara att ändra variabler.

Min TIL för detta kmom är variabler i less och att använda funktionerna darken och lighten.
