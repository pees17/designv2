---
---
Redovisning kmom06
=========================

Först vill jag bara säga att jag har hamnat ordentligt på efterkälken med denna kurs och det har berott på andra saker utanför studierna som jag varit tvungen att lägga all min tid på. Jag kommer nu att fokusera på databaskursen och göra designprojektet parallellt i mån av tid, med mål att hinna klart till uppsamlingsheatet 31/3.

Jag tycker att det var svårt att hålla isär vad som är designprinciper och vad som är designelement. Det verkar många andra har också, om man tittar på olika källor som försöker definiera detta. Efter hand och med de olika övningarna så känner jag dock att jag kommit in lite bättre i tänket och kommer på mig själv att faktiskt titta efter olika mönster/principer när jag besöker webbplatser.

När det gäller uppgiften att utvärdera designprinciper på olika webbplatser så slogs jag av hur lika de olika platserna var. Det var antagligen inte en slump utan en följd av att jag valde webbplatser från likartade företag tror jag.

När det gäller uppgiften att bygga tema för designelement så gick jag in för att testa olika saker som jag inte använt förut, utan att tänka så mycket på hur helheten blev. Det gick bra och var en kul uppgift.

När det sedan gäller uppgiften att bygga tema för designprinciper så blev det genast svårare och mer utmanande. Jag började med att bestämma vilken känsla jag skulle vilja att min webbplats frambringade och sedan utifrån det välja några designprinciper som skulle hjälpa mig att få till den känslan. De olika möjligheterna som övningen med designelement lärde mig gjorde det lite lättare att hitta elementen för att stödja mina principer.

"The final touch" är som det låter det sista man gör för att få till den känsla som man vill att sidan ska ge besökaren. Oftast är det en ganska liten sak som kompletterar det övriga man gjort och förstärker känslan.

TIL för detta kmom var att jag lärde mig göra animeringar. Det har jag aldrig gjort förut. Även att förstå bättre hur man jobbar med transparens var mycket nyttigt.
