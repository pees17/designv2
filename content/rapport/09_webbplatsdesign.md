Aktuell webbplatsdesign
=======================
Denna analys är gjord på uppdrag av företaget **Sök Under**, som vill veta vilka trender som är aktuella inom webbplatsdesign just nu.

Min strategi för denna analys var att först definiera hur jag tolkar "aktuella trender" och sedan välja ut ett antal av dessa trender och undersöka hur väl designen av 3 olika webbplatser (inom samma område) lever upp till dessa trender.

Definition av aktuella trender
------------------------------
Jag sökte på "web design trends 2019" på nätet och valde 4 artiklar som ansåg sig kunna definiera vilka det är. Från dessa 4 artiklar valde jag sedan de trender som togs upp av minst två av artiklarna.

Följande artiklar valdes ut:

1. [thenextweb.com](https://thenextweb.com/creative/2018/12/19/10-exciting-web-design-trends-you-2019/)
2. [designmodo.com](https://designmodo.com/web-design-trends-2019/)
3. [mockplus.com](https://www.mockplus.com/blog/post/web-design-trends-2019)
4. [99designs.com](https://99designs.com/blog/trends/web-design-trends-2019/)

Efter att ha studerat dessa artiklar så landade jag i följande trender som nämndes i minst två av artiklarna.

- **Asymmetrisk layout** med element som inte håller sig till gridden, och överlappande element. Naturliga, organiska former snarare än raka linjer och fyrkanter.
- **Utvecklad typografi** gärna med lite ålderdomlig stil, mera seriffer i stället för sans seriff. Mera blandade fonter och egenutvecklade fonter som sticker ut.
- **Monokromatiska färgscheman**, gärna med en accentfärg tillagd.
- **Minimalistisk design** med mycket whitespace.
- **Meningsfulla animeringar** gärna med hjälp av CSS3.
- **Mera gradienter** och gärna med mycket färger.
- **Mobile first**, speed och responsive design blir än mer viktigt. Mer än hälften av all webbtrafik kommer från mobiler. "Tum-vänlig" navigation blir allt vanligare på mobiler.      

Urval av webbplatser
-----------------------
Webbyråer som lever på att sälja webbdesign borde ju själva leva upp till de senaste trenderna i sin design av den egna webbplatsen. Jag valde därför ut tre svenska webbyråer genom att ta de tre första sökträffarna från Google.

Följande 3 webbplatser har analyserats:

1. [Toxic](https://www.toxic.se/)
2. [KA Webbyrå](https://www.kawebb.se/)
3. [Dazy](https://dazy.se/)

Metod
-----------------------
Jag tittade runt på varje webbplats förstasida och några undersidor och analyserade hur mycket (om något) de hade anammat de aktuella trenderna jag definierat. Jag noterade samtidigt om jag såg några andra designprinciper som var tydliga.

Mitt främsta bakgrundsmaterial för att förstå vad designprinciper är var "[Design Elements & Principles](https://www.canva.com/learn/design-elements-principles/)".

Resultat
-----------------------
Här är resultatet av utvärderingen för respektive webbplats.

###1. Toxic

[FIGURE src="image/toxic.jpg?w=800" caption="Skärmdump webbyrån Toxic"]

#####Allmänt
På första sidan möts man av en stor bild från byråns kontor med ett antal medarbetare. Innehållsmässigt så är webbplatsen traditionellt uppbyggd för ett företag som säljer tjänster. Det finns en presentation av företaget och dess tjänster, länkar till referenser, nyheter, kontaktsida, en karriärsida och en rätt omfattande blogg.

#####Design
Webbplatsen är symmetrisk och med en tydlig grid på oftast 2-3 kolumner. Footer och header är samma på alla sidor. Headern är "sticky" och har en logga till vänster, en horisontell navbar, samt en hamburger meny till höger som är synlig oberoende av fönsterbredden. Webbplatsen har många bilder och illustrationer. Den känns väl genomtänkt och enhetlig. Färgschemat är monokromatiskt med bara en blekt grön färg samt svart, vitt och olika nyanser av grått.

Färgpalett för webbplatsen:
<table class="scheme toxic">
<tr>
<td class="color1">
<td class="color2">
<td class="color3">
<td class="color4">
<td class="color5">
</tr>
</table>

Webbplatsen är luftig med mycket "whitespace". Hela skärmbredden utnyttjas och en snabb test i "inspect elements" visar att webbplatsen är väl mobilanpassad vad gäller responsivitet. Vid en skärmbredd på 300 pixlar fungerar allt som det ska och ser bra ut.

Vad gäller hastighet i Google PageSpeed så är det väl godkänt på dator men hamnar i gult område på mobil (score 75).

När det gäller de aktuella webdesigntrenderna så är det främst "Monokromatiska färgscheman" som man har tillämpat. Även "Minimalistisk design" till viss del (mycket whitespace) och även "Meningsfulla animeringar". Funktionellt så har man kört på "Mobile first", men man skulle behöva jobba lite på att snabba upp webbplatsen för mobiler.

Trenderna "Asymmetrisk layout", "Utvecklad typografi" samt "Mera gradienter" ser jag dock inga spår av.

###2. KA Webbyrå

[FIGURE src="image/ka-web.jpg?w=800" caption="Skärmdump KA Webbyrå"]

#####Allmänt
På första sidan möts man av ett stort blåaktigt fält med en transient som långsamt rör sig över sidan från vänster till höger, en laptop där skärmen fylls på med text samt en raket som skakar när man hovrar över den. Innehållsmässigt så är webbplatsen traditionellt uppbyggd för ett företag som säljer tjänster. Det finns en presentation av företaget och dess tjänster, länkar till referenser, nyheter, kontaktsida, en karriärsida och en rätt omfattande blogg. Väldigt likt det upplägg som Toxic har.

#####Design
Webbplatsen är symmetrisk och med en tydlig grid på oftast 1-3 kolumner. Footer och header är samma på alla sidor. Headern är "sticky" och har en logga till vänster, en horisontell navbar, samt en hamburger meny till höger som är synlig oberoende av fönsterbredden. Webbplatsen har många bilder och illustrationer samt mycket animering. Det händer ofta något när man hovrar över objekt vilket ger liv och rörelse på siten.

Färgschemat kan närmast beskrivas som analogt, samt med den gula färgen som accentfärg.

Färgpalett för webbplatsen:
<table class="scheme ka-web">
<tr>
<td class="color1">
<td class="color2">
<td class="color3">
<td class="color4">
<td class="color5">
<td class="color6">
<td class="color7">
</tr>
</table>

Även om webbplatsen har rätt mycket text så är den lätta att hitta på och att läsa, mycket beroende på att fonten är stor och även radavståndet. Hela skärmbredden utnyttjas, förutom när det är ren text som centreras till 900 pixlars bredd. En snabb test i "inspect elements" visar att webbplatsen är väl mobilanpassad vad gäller responsivitet. Vid en skärmbredd på 300 pixlar fungerar allt som det ska och ser bra ut.

Vad gäller hastighet i Google PageSpeed så är det väl godkänt på dator men hamnar i gult område på mobil (score 69). Lite sämre än Toxic alltså.

När det gäller de aktuella webdesigntrenderna så är det främst "Meningsfulla animeringar" som utmärker siten. Det är mycket som rör sig, ändrar färg och storlek när man hovrar. "Mera gradienter" förekommer till viss del och funktionellt så har man kört på "Mobile first", men man skulle behöva jobba lite på att snabba upp webbplatsen för mobiler.

Trenderna "Asymmetrisk layout", "Utvecklad typografi", "Monokromatiska färgscheman" samt "Minimalistisk design" ser jag dock inga spår av.

###3. Dazy

[FIGURE src="image/dazy.jpg?w=800" caption="Skärmdump Dazy"]

#####Allmänt
På första sidan möts man av en svart text på vit bakgrund. Scrollar man nedåt så kommer att antal case som företaget har jobbat med.
Innehållsmässigt så är webbplatsen traditionellt uppbyggd för ett företag som säljer tjänster. Det finns en presentation av företaget och dess tjänster, länkar till referenser, nyheter, kontaktsida, en karriärsida och en rätt omfattande blogg (kallas "Läsvärt"). Väldigt likt det upplägg som både Toxic och KA Webbyrå har.

#####Design
Webbplatsen är symmetrisk och med en tydlig grid på oftast 1-3 kolumner. Footer och header är samma på alla sidor. Till skillnad från de andra två så är headern dock inte "sticky". Navbaren försvinner uppåt så fort man börjar scrolla ned, och efter ytterligare lite scroll ned så försvinner loggan ut till vänster. För att få tillbaka navbaren och loggan så räcker det att scrolla upp en liten aning, även om man är långt ner på sidan. Ett bra sätt att lösa det hela enligt min mening.

Dazy har också en hamburger meny till höger, men till skillnad från de andra två så syns den inte förrän man har en fönsterbredd på 730 pixlar. Webbplatsen har många bilder och illustrationer samt en del  animering, dock ej så mycket som KA Webbyrå.

Färgschemat kan närmast beskrivas som akromatiskt. Svart, vitt samt några olika nyanser av grått. Det finns dock färger, framför allt där man beskriver sina olika case, men då verkar varje case ha sitt eget färgschema så det blir lite svåranalyserbart.

Hela skärmbredden utnyttjas. En snabb test i "inspect elements" visar att webbplatsen är väl mobilanpassad vad gäller responsivitet. Vid en skärmbredd på 300 pixlar fungerar allt som det ska och ser bra ut.

Vad gäller hastighet i Google PageSpeed så är det väl godkänt på dator men hamnar i gult område på mobil (score 63). Klart sämst av de tre.

När det gäller de aktuella webdesigntrenderna så är det främst "Meningsfulla animeringar" som utmärker siten. Kanske också "Monokromatiska färgscheman", även om färgschemat snarare är akromatiskt. Precis som de andra två så fungerar sidan bra på mobiler rent funktionellt, men man behöver jobba en del på att snabba upp webbplatsen för mobiler.

Övriga trender är det svårt att se några spår utav.

Analys
-----------------------
Det var påfallande få av de aktuella trenderna som mina tre webbyråer hade tagit till sig. **Meningsfulla animeringar** var nog den mest anammade. Alla tre använde det i olika grad. **Mobile first** var också väl använt av alla tre rent funktionellt, med här behöver man jobba med att snabba upp sidorna.

Av **Asymmetrisk layout** fanns inga spår alls hos någon av byråerna. Tvärt om så används tydliga griddar och balans. Inte heller **Utvecklad typografi** fanns hos någon, utan enbart sans seriffer som inte sticker ut på något sätt. Inte heller **Mera gradienter** används, förutom något lite av KA Webbyrå.

Om jag i stället bortser från artiklarna som skulle definiera trenderna och i stället tittar på vilka trender jag ser utgående från mina tre siter så får jag följande bild:

- **Färg:** Alla tre har olika men väl genomtänkta färgscheman, som används på ett konsekvent och bra sätt.
- **Animeringar:** Ja det används mycket, och på ett bra sätt.
- **Bilder:** Mycket bilder och illustrationer hos alla.
- **Grid:** Används genomgående. Dock så växlar man gärna hur många kolumner som används.

En annan iakttagelse är att alla tre siterna känns väldigt lika varandra. Kanske sneglar byråerna på varandra? Eller beror det på att alla är gjorda i Word Perfect? (Om dom nu är det, vilket jag inte kan bedöma).

Referenser
-----------------------
[Design Elements & Principles](https://www.canva.com/learn/design-elements-principles/), Mary Stribley 2015.

Övrigt
-----------------------
Denna rapport är framtagen av Peo Malm, som en del av kursmoment 07/10 i kursen [design (v2)](https://dbwebb.se/kurser/design-v2).
