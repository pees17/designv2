Designprinciper, kmom06
=======================
De designprinciper jag har valt att jobba med är färg, djup, typografi och rörelse.

Mitt främsta bakgrundsmaterial har varit "[Design Elements & Principles](https://www.canva.com/learn/design-elements-principles/)".

Det jag ville uppnå med min design var enhetlighet, lugn och harmoni, men samtidigt kombinerat med lite dramatik och rörlighet.

###Djup
Jag tog bort bakgrundsfärgen på min body och lät mina main och sidebar regioner få en bakgrundsfärg som är lätt genomskinlig så att de ser ut att flyta ovanpå bakgrundsbilden som ligger på html elementet. Jag lade även en skuggning på dessa regioner för att förhöja känslan av att de flyter ovanpå. Även logo texten och menyvalen fick en skuggning.

###Färg
Jag har kört stenhårt på ett monokromt färgschema för att få enhetlighet och harmoni. Den enda färgen är den blåa som finns i loggan, annars är det bara svart/vitt/grått. Den blåa färgen återkommer sedan när man hovrar över vissa element, speciellt valen i toppmenyn. Blått finns också för att markera valen i sidebaren.

Dock så har jag fortfarande låtit de flesta länkar som går utanför webbplatsen behålla sitt standardutseende för att inte förvirra.

###Typografi
Jag ville att logo texten skulle få ett mjukare utseende och ändrade därför fonten till Charm från Google Fonts, som är en handstil. Jag tog även denna font till navbaren för att det inte skulle se konstigt ut.

För att inte blanda för många olika stilar så ändrade jag också heading fonten från att ha varit en serif till att vara en sans serif, vilket body texten redan var. Jag valde Roboto från Google Fonts.

###Rörelse
För att balansera det lugna och harmoniska med lite rörelse och dramatik så valde jag en mörk och dramatisk bakgrundsbild på ett hav med ett åskoväder över. Rörelse införde jag genom att mina main och sidebar regioner har en snabb animering varje gång en sida laddas så att de går från att vara osynliga (opacity 0) till synliga (opacity 1) på 0.25 sekunder. Det gör att man får känslan av att de växer fram ur bakgrunden.
