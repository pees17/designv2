---
---
Färgschema
=========================
Denna uppgift är att utvärdera ett antal webbplatsers färgval och känslan de signalerar.

Urval
-----------------------
Följande 3 webbplatser har analyserats:

1. [Skandia](https://www.skandia.se/)
2. [Prisjakt](https://www.prisjakt.nu/)
3. [Dagens Industri](https://www.di.se/)

Webbplatserna valdes för att alla tre har en väldigt dominant grundfärg, och jag ville se hur detta har använts på webbplatserna.

Metod
-----------------------
Jag har klickat runt på webbplatserna och letat upp vilka fler färger som används förutom grundfärgen. Som hjälp för att se exakt vilka färger som används har jag använt [ColorZilla](https://chrome.google.com/webstore/detail/colorzilla/bhlhnicpbhignbdhedgjhgdocnmhomnp) som ett insticksprogram i Chrome. Färganalys har gjorts med [Adobe Color CC](https://color.adobe.com/sv/create/color-wheel/) och [Paletton](http://paletton.com), för att se vilket färgschema webbplatserna använt.

Resultat
-----------------------
Här är resultatet av utvärderingen för respektive webbplats.

###1. Skandia

#####Skärmdump
![Skärmdump Skandias webbplats](image/theme/Skandia.png?w=800)

#####Färger
Webbplatsen är helt dominerad av grundfärgen olivgrönt. Färgpalett för webbplatsen:
<table class="scheme skandia">
<tr>
<td class="color1">
<td class="color2">
<td class="color3">
<td class="color4">
<td class="color5">
<td class="color6">
</tr>
</table>

Grundfärgen är färg nummer 2 från vänster. Hela webblatsen har genomgående olika nyanser av grönt, förutom footern som har den gråbruna nyansen längst till höger. Om man bortser från den lila färgen så skulle färgschemat kunna vara ett analogt färgschema, med footerns nyans som en mycket blek komplementfärg. Den lila och blåa färgen används mycket sparsamt, enbart när man klickar på något val i huvudmenyn. Den lila färgen passar inte in i något schema och skulle väl närmast kunna kallas en accentfärg.

#####Typsnitt
De typsnitt som används för brödtexten är "roboto" som är en sans-serif font. För H1-H3 används "Skandia" som är ett eget typsnitt, även det en sans-serif font.

#####Känsla
Skandia är ett försäkringsbolag och en bank. Dom vill framstå som pålitliga och ha ett sakligt innehåll. Jag tycker att den känslan är exakt den som man får vid ett besök på webbplatsen. Färgschemat är lungt och fokus är på att presentera bolagets tjänster på ett informativt sätt. Den känns lite småtråkig, men det är precis det jag förväntar mig av en bank.

###2. Prisjakt

#####Skärmdump
![Skärmdump Prisjakts webbplats](image/theme/Prisjakt.png?w=800)

#####Färger
Webbplatsens grundfärg är blågrå, en av färgerna som också finns i loggan. Färgpalett för webbplatsen:
<table class="scheme prisjakt">
<tr>
<td class="color1">
<td class="color2">
<td class="color3">
<td class="color4">
<td class="color5">
<td class="color6">
</tr>
</table>

Grundfärgen är färg nummer 2 från vänster. Headern, footern, ikoner och knappar har denna färg. Sedan finns lite andra nyanser av samma färg också. Sett till enbart detta så skulle jag säga att webbplatsen har ett monokromt färgschema.
Men nu har denna webbplats dessutom 15 menyalternativ som har 15 olika bleka färger som verkar slumpmässigt valda.

Går man sedan ner i undersidorna till själva prisjämförelserna så finns även färgerna rött, grönt och gult som tillsammans med grundfärgen bildar ett färgschema som liknar ett kvadratiskt schema, med nära 90 grader mellan färgerna.

#####Typsnitt
De typsnitt som används för brödtexten är "Helvetica" som är en sans-serif font. För H1-H3 används "OpenSans" även det en sans-serif font.

#####Känsla
De spretiga färgerna tillsammans med ett stort antal annonser och små bilder ger ett oroligt intryck. Kanske är det en känsla av en marknadsplats de försöker frambringa. Jag tycker att webbplatsen känns lite gammaldags, vilket också förstärks av att den helt saknar responsivitet.

###3. Dagens Industri

#####Skärmdump
![Skärmdump DIs webbplats](image/theme/Di.png?w=800)

#####Färger
Webbplatsens grundfärg är djupt röd. Färgpalett för webbplatsen:
<table class="scheme di">
<tr>
<td class="color1">
<td class="color2">
<td class="color3">
<td class="color4">
<td class="color5">
<td class="color6">
</tr>
</table>

Grundfärgen är färg nummer 2 från vänster. Headern, ikoner, knappar och en del text har denna färg. Sedan finns lite andra nyanser av samma färg också. Sett till detta så skulle jag säga att webbplatsen har ett monokromt färgschema. Man kompletterar detta med några nyanser av vitt och svart också, bl.a. när man öppnar upp huvudmenyn och i footern.

Förutom dessa färger så används grönt som en komplementfärg för att markera positiv utveckling av t.ex. börskurser eller valutor. Negativ utveckling markeras med den röda grundfärgen.

#####Typsnitt
De typsnitt som används för brödtexten är "Helvetica Neue" som är en sans-serif font. För H1-H2 används "NeueHaas" även det en sans-serif font. Jag hittade inga H3 headings.

#####Känsla
Den röda färgen ger en känsla av att här presenteras viktiga och spännande nyheter, vilket säkert är den känsla som man vill få fram också. Ett lugnt färgschema bidrar också till att webbplatsen känns seriös, vilket man säkert också vill framstå som.

Analys
-----------------------
Den webbplats som verkade vara mest genomtänkta när det gäller färgval och fonter var Skandia. Skandia skiljer sig också från de andra två så till vida att det är ett företag som beskriver de tjänster de tillhandahåller och det är tjänsterna de tjänar pengar på. De andra två tillhandahåller nyheter och prisjämförelser, men det är reklamförsäljning som de tjänar pengar på.

Om jag jämför Prisjakt med DI så tycker jag DI har lyckats bättre med sitt färgval och håller sig till sitt schema mer konsekvent än Prisjakt. DI hanterar också sina annonser bättre så att det tydligare framgår vad som är annonser och inte. Det gör att Prisjakt ger ett oroligare och lite rörigare intryck.

Referenser
-----------------------
-

Övrigt
-----------------------
Denna rapport är framtagen av Per-Olof Eriksson, som en del av kursmoment 4 i kursen [design (v2)](https://dbwebb.se/kurser/design-v2).
